---
title: "**Mutazioni II: l'Eclissi**"
subtitle: "Seconda parte riguardante una delle principali mutazioni"
date: "2024-03-19"
categories: [gaelico, irlandese, mutazioni]
image: "image.jpg"
editor: 
  markdown: 
    wrap: 72
---

Riassumendo, per quanto riguarda la grammatica finora abbiamo trattato:
l'alfabeto, un minimo di fonetica e le lenizioni.

Ora introdurrò la seconda parte delle mutazioni, presentando come da
titolo, l'eclissi. Il termine gaelico per eclissi è *urú*.

Bene, iniziamo!

Le eclissi si verificano solo su determinate consonanti e sempre
all'inizio delle parole. Questa mutazione è riconoscibile dal fatto che
le consonanti vengono precedute da una determinata consonante (specifica
per ogni consonante) e inoltre si genera una nuova pronuncia della
parola mutata. Può sembrare complicato e articolato, ma con alcuni
esempi tutto il procedimento si riduce a una semplice regola. Ecco
l'elenco delle consonanti che possono essere "eclissate":

-   **b** -> **mb** bord/mbord (tavolo)

-   **c** -> **gc** cailín/gcailín (ragazza)

-   **d** -> **nd** duine/nduine (persone)

-   **f** -> **bhf** fuinneog/bhfuinneog (finestra)

-   **g** -> **ng** gort/ngort (campo)

-   **p** -> **bp** páiste/bpáiste (bambino)

-   **t** -> **dt** trucail/dtrucail (carro)

Come si può notare, le consonanti *l, m, n, q, r, s, v* non possono
essere mutate e quindi rimangono normali nel caso in cui sia richiesta
la mutazione. Come per le lenizioni, le eclissi di *t* e *d* sono
bloccate dopo l'articolo an o in presenza di parole che terminano con
*t, d, n*. Inoltre, le eclipsis prefissano con *n-* le parole che
iniziano per vocale, tranne nei casi in cui le parole che generano la
mutazione finiscano per *n*. Ad esempio:

-   **seacht n-éan** sette uccelli [MA]{.underline} **in Éirinn** in
    Irlanda

La preposizione "in" genera la mutazione, ma in presenza di parole che
iniziano per vocale, non causa alcun effetto. Ora elencherò alcuni dei
contesti in cui sono presenti le eclipsis:

-   Con diverse particelle pre-verbali:

    -   **An bhfeiceann tú é?** Tu lo vedi?
    
    -   **Sílim go gcloisim ceol** Penso di sentire la musica
    
-   Nei numeri da 7 a 10:

    -   **seacht dteach** sette case
    
-   Con gli aggettivi possessivi plurali:

    -   **ár gcairde** i nostri amici
    
    -   **a gcarr** la loro macchina
    
-   Con la preposizione "i(n)" (che diventa "i n-") "in":

    -   **i bPáras** a Parigi
    
    -   **i nGaillimh** a Galway

*Alla prossima!*

*Slán go fóill!*
