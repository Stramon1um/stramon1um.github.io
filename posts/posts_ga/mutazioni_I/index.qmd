---
title: "Mutazioni I: la Lenizione"
subtitle: "Prima parte riguardante una delle principali mutazioni"
author: "Mauro M"
date: "2024-03-13"
categories: [gaelico, irlandese, mutazioni]
image: "image.jpg"
editor: 
  markdown: 
    wrap: 72
---

Dopo aver introdotto l'alfabeto gaelico, ci addentriamo ora nella vera
grammatica. Oggi analizzeremo le famose lenizioni. Per completezza, il
termine gaelico per lenizioni è *séimhíu*.

Detto questo, possiamo cominciare!

Le mutazioni, caratteristiche di tutte le lingue celtiche, modificano il
suono di una parola in determinati contesti. Possono essere causate da
una particolare parola o particella, da una specifica struttura
grammaticale o da una combinazione delle due. Per lo più, le mutazioni
coinvolgono le consonanti, anche se vi sono cambiamenti anche nelle
vocali. È importante precisare che non tutte le consonanti sono soggette
a mutazione.

La mutazione più comune è la lenizione, che coinvolge nove consonanti in
una vasta gamma di situazioni. Questa mutazione si manifesta con
l'aggiunta di una "h" dopo la prima consonante della parola. Ecco
l'elenco delle consonanti interessate dalla lenizione:

-   **b** -> **bh** bán/bhán

-   **c** -> **ch** cóta/chóta

-   **d** -> **dh** dubh/dhubh

-   **f** -> **fh** fuinneog/fhuinneog

-   **g** -> **gh** gaoth/ghaoth

-   **m** -> **mh** máthair/mháthair

-   **p** -> **ph** póca/phóca

-   **s** -> **sh** sagart/shagart

-   **t** -> **th** teach/theach

Come potete vedere, è facilmente riconoscibile dalla "h" subito dopo la
prima consonante. Inoltre, le consonanti residue (*h, l, n, r*) non
subiscono la mutazione. Ora elencherò alcuni dei contesti in cui è
necessario utilizzare le lenizioni:

-   Per caratterizzare il verbo in una frase (ad esempio, per renderlo
    al passato):

    -   **Tit mé** Io cado -> **Thit mé** Io caddi

-   Per negare il verbo:

    -   **Feic mé** Io vedo -> **Ní fheic mé** Io non vedo

-   Per indicare il genere di un nome (maschile o femminile):

    -   **an crann** l'albero **an chlann** la famiglia

-   Nei casi di un aggettivo di un nome femminile:

    -   **lá maith** buon giorno **oíche mhaith** buona notte

-   In caso di particolari situazioni, come numeri, aggettivi
    possessivi, preposizioni:

    -   **teach amháin** una casa -> **trí theach** tre case

    -   **a carr** la sua (di lei) macchina -> **a charr** la sua (di
        lui) macchina

    -   **ag Gearóid** a Gearóid -> **ó Gearóid** da Gearóid

Nel corso del blog, ne incontreremo molti altri!

In alcuni casi, vi è un blocco delle lenizioni. Questo avviene quando la
"s" (sia larga che stretta) è seguita da una consonante come *p, t, c,
f, m*. Perciò in questi casi, non si aggiunge la "h", anche se la
situazione lo richiede. Ecco alcuni esempi:

-   **an scian mhaith** il coltello buono -> anche se il nome è
    femminile (si intuisce dall'aggettivo "maith = buono" che ha la
    "h"), il nome resta immutato a causa della presenza di "c" dopo la
    "s" iniziale;

-   **trí sciorta** tre gonne -> anche se il nome segue il numero "trí
    = tre", resta immutato a causa, ancora una volta, della "c" dopo la
    "s" iniziale.

Inoltre, non si verifica mutazione se le parole dopo l'articolo "an",
equivalente a "the" in inglese, iniziano per *t, d, s*, anche se le
altre consonanti sono mutate. Esempi:

-   **an bhean bheag** la piccola donna

-   **an tír bheag** la piccola terra

-   **an ghloine mhór** la grande vetrata

-   **an deoch mhór** il grande drink

Come potete vedere, nonostante i nomi siano femminili (tír e deoch, come
si nota dalla mutazione sull'aggettivo), il nome resta immutato perché
inizia con "t" e "d" e segue l'articolo "an". Altre parole che evitano
la mutazione di *t, d, s* sono **céad** "primo" e **agus** "e".

*Alla prossima!*

*Slán go fóill!*
