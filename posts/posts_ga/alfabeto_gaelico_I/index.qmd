---
title: "Alfabeto gaelico"
subtitle: "Prima parte riguardante l'alfabeto"
author: "Mauro M"
date: "2024-02-07"
categories: [gaelico, irlandese, alfabeto]
image: "image.jpg"
---

## Aspetti generali

Il gaelico utilizza sostanzialmente lo stesso alfabeto dell'italiano, ma normalmente solo le seguenti lettere vengono utilizzate: *a, b, c, d, e, f, g, h, i, l, m, n, o, p, r, s, t, u*.

Le altre lettere possono comparire occasionalmente, in particolare *j e v*, per esempio "*jab*" per lavoro, e "*vóta*" per voto. Lettere come *j, q, v, w, x, z*, si ritrovano molto spesso in vocaboli scientifici e matematici.

### Consonanti

Nel gaelico, ogni consonante (ad eccezione della *h*) ha una forma *broad* (larga) e una forma *slender* (stretta) e il passaggio da una forma all'altra cambia il significato di una parola. La tipologia delle consonanti è data a seconda delle vocali adiacenti ad esse nella scrittura, in accordo con una delle più importanti regole del gaelico:

::: {style="text-align: center"}
***"Slender con slender e broad con broad"***

*(Stretta con stretta e larga con larga)*
:::

Le consonanti slender sono sempre affiancate da vocali slender come *e* e *i*, mentre le consonanti broad sono affiancate da vocali broad come *a, o, u*. Ecco alcuni esempi:

Broad :

-   **p**ó**g** (la p e la g sono broad per la presenza di o)

-   **f**o**c**a**l** (la f, la c e la l sono broad)

Slender :

-   **f**ei**c**eái**l** (la f, la c e la l sono slender per la presenza di e ed i)

-   **d**ei**r**eadh (la d e la r sono slender)

### Vocali

Le vocali nel gaelico possono essere sia *lunghe* che *corte*. L'accento acuto indica una vocale lunga (es. á). Naturalmente, come avviene anche con le consonanti, l'utilizzo di una forma di vocale rispetto all'altra, cambia il significato di una parola, esempio "*páiste*" per bambino e "*paiste*" per pezza/rattoppo. Perciò abbiamo:

Vocali *corte* :

-   a, e, i, o, u

Vocali *lunghe* :

-   á, é, í, ó, ú

Siccome solo poche vocali sono pronunciate mentre le altre indicano solo la tipologia di consonante (slender o broad), nel gaelico molte parole contengono sequenze di due o tre vocali, che possono rappresentare un solo suono.

Continueremo la descrizione delle vocali nel gaelico nel prossimo post, affrontando anche alcuni aspetti della loro pronuncia.

*Alla prossima!*

*Slán go fóill!*
